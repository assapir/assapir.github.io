---
title: להקים הכל מאפס
date: "2021-07-13"
---

הבלוג הזה, כמו שכתוב למטה, מופעל באמצעות [Gatsby](https://www.gatsbyjs.com/), שהוא כלי המאפשר יצירה של אתר סטטי. האתר "מתארח" באמצעות [GitHub Pages](https://pages.github.com/). הבעיה עם אתר סטטי זה שהוא סטטי, כלומר, אין לו בק-אנד, ולכן אי אפשר להוסיף תגובות.
אי אפשר? **אפשר**!

אז חפשתי קצת באינטרנט, ומצאתי את המאמר [הזה](https://www.gatsbyjs.com/blog/2019-08-27-roll-your-own-comment-system/). אבל, במאמר היא כותבת על איך להשתמש בהירוקו, שאומנם הוא חינמי, אבל אז איפה האתגר? אז החלטתי החלטה אולי קצת מוזרה ולאתגר את עצמי ולהקים את הדאטה בייס באז'ור. עובד מיקרוסופט אחרי הכל, לא?

אבל, מכיוון שאנחנו בימים מודרניים, וכמו שיש CI/CD אז יש גם דרך מודרנית לעשות את זה:
**Infrastructure as Code**. רגע, אבל מה זה אומר?

IaC בעצם אומר שההוראות איך ליצור את האינפרא שלך - הרשת בענן, הקלאסטרים, המכונות, הכל, נמצא בקובץ שמאפשר ליצור בצורה הצהרתית (דקלרטיבית) מה אני כמשתמש רוצה שיהיה בתוצאה הסופית, והכל קורה כבמטה קסם. איזה מגניב!
היתרון הברור הוא שאפשר לשמור בקלות את מה שעשינו, אפילו בגיט (אבל לא לשמור סודות!) וע"י כך לדעת בקלות יחסית מה השתנה ומתי.

הכלי שבו בחרתי להשתמש הוא [Terraform](https://www.terraform.io/), כלי שנוצר בקוד פתוח, ומאפשר באמצעות לכתוב מעיין מניפסיטים של מה שרוצים להשיג בשפה שדומה קצת לJSON, אבל לא בדיוק, ונקראת HCL.

אז מה הייתי צריך להגדיר:

- [x] יצירה של הבסיס באז'ור: רשתות, Resource group וכו'
- [x] דאטה בייס של פוסטגרס
- [x] קוברנטיס מנוהל - AKS - יארח את השירות שיאפשר את הגישה לדאטה בייס.
- [x] שהכל יעבוד

כל זה לקח לי ערב שלם, עם הרבה ניסוי וטעיה (כמובן שאין שם שום מידע שחשוב לי שישמר, אז זה הרבה פחות בעיה פשוט למחוק ולהתחיל מחדש).

בסוף, כאמור, הכל נכנס לקוד, במקרה שלי, לאותו גיט שבו [כל הקוד של הבלוג הזה נמצא](https://github.com/assapir/assapir.github.io/tree/main/terraform).
